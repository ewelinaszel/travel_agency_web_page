<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="style.css" />
  </head>
  <body>
    <div class="logo">
      <a href="../../strona_glowna.html"><img src='../Strona_glowna/img/319194703_927855301707698_2570276767273772983_n.png' width="50%" height="50%"></a>
    </div>
    <div class="nav-wrapper">
      <div class="top-nav">
        <div class="dot"></div>
        <a href="../Kiedy_Pory_Roku/kiedy_pory_roku.html">KIEDY</a>
        <a href="../Oferty_1/oferty_1.html">OFERTY</a>
        <a href="../Exclusive/exclusive.html">EXCLUSIVE</a>
        <a href="../O_Nas/o_nas.html">O NAS</a>
        <a href="../Blog/blog.html">BLOG</a>
      </div>
      <div class="logo-container">
        <div class="logo-text">
          <h1 style="color: #0d4c92">ZANZIBAR</h1>
          <h3 style="font-size: 28px">
            Zanzibar to idylliczna wyspa należąca do Tanzanii, gdzie błękit
            nieba i lazur wody sąsiaduje z białymi, piaszczystymi plażami i
            otaczającą je bujną zieloną roślinnością.
          </h3>
        </div>
        <img
          style="height: 100vh"
          src="./img/palmy1.jpg"
          alt="logo"
        />
      </div>
    </div>
    <div class="main pg5">
      <p
        style="
          font-size: 20px;
          columns: 2;
          text-align: justify;
          word-break: keep-all;
          white-space: normal;
        "
      >
        Zanzibar według legendy powstał za przyczyną królowej Saby. "Obiecaj, że
        tu wrócisz" miało poprosić morze królową, kiedy ta odbywała po nim rejs.
        Jako gwarancję dotrzymania obietnicy piękna królowa upuściła do wody
        swój drogocenny naszyjnik z pereł. "To nie wystarczy" odpowiedziało
        morze. Saba wrzuciła więc do niego skrzynię pełną skarbów, która
        uderzając o dno, otworzyła się. Z tych właśnie klejnotów uformowały się
        rajskie wyspy archipelagu Zanzibar. W baśnie można wierzyć albo nie, ale
        Zanzibarowi nie sposób się oprzeć. Nigdy nie zapomnę nieprawdopodobnego
        błękitu Oceanu Indyjskiego oblewającego wyspy. Wody, która wygląda tak
        nierealnie, jakby ktoś rozpuścił w niej niebieską farbę. Zanzibar.
        Jeżeli kiedykolwiek istniał raj, to musiał wyglądać jak ta wyspa. Płynę
        dhow, tradycyjną drewnianą rybacką łodzią z żaglem. Dookoła nas suną
        inne łodzie, a co jakiś czas z toni wyrastają dzikie łachy piachu
        odsłonięte przez odpływ, na których organizowane są pikniki.

        <br /><br />Nasze blue safari na Zanzibarze zaczęło się w miejscowości
        Fumba na południowym zachodzie wyspy, gdzie można wypożyczyć łódź wraz z
        załogą. To świetne rozwiązanie, bo teraz nie musimy się martwić ani o
        zimne napoje, ani o obiad, ani o bezpieczeństwo. Nie stanie się tak jak
        w filmie Ocean strachu, że ktoś zostanie w wodzie i pożrą go rekiny.
        Woda jest ciepła niczym zupa, a ocean jest tu tak krystalicznie czysty,
        że nawet z łodzi widzę leżące na dnie rozgwiazdy. Genes, nasz przewodnik
        po Zanzibarze, wypatruje delfinów. Jest bardzo przejęty ich brakiem.
        Większość organizatorów gwarantuje, że podczas ich rejsów szansa
        zobaczenia tych ssaków wynosi 90 proc. Zatoka Menai, po której pływamy,
        to rezerwat dla 350 gatunków bajecznie kolorowych ryb, takich jak:
        wargacze zwane papugorybami, błazenki, skrzydlice, ustniczki, płaszczki,
        ale też homary, mątwy, kraby, krewetki, gąbki, jeżowce, a nawet łagodne
        rekiny białe. To idealne miejsce do snorklowania, co można robić
        godzinami i nigdy nie mieć dosyć.Przy wyspie Kwale, która ma zaledwie 7
        km², ale w czasie odpływu powiększa się dwukrotnie, cumujemy na obiad.
        Musimy pokonać kilkaset metrów odsłoniętej przez odpływ rafy koralowej,
        a potem Genes ma dla nas niespodziankę. To ukryty w zaroślach baobab.
        Powalony przez wiatr postanowił rosnąć w… poziomie. Nie wiadomo, ile
        olbrzym ma lat. Jedni dają mu kilka tysięcy i zapewniają, że jest
        najstarszym drzewem w Afryce Wschodniej. Inni, że 500 lat, czyli też
        niemało. Nic jednak nie przebije naszego obiadu. Na moim talerzu oprócz
        kalmarów i różnych gatunków ryb pojawił się bowiem wielki grillowany
        homar, a potem następny. Na deser dostajemy romantyczny rejs o zachodzie
        słońca po lagunach wyspy Kwale porośniętych mangrowcami. Błądzimy w nich
        obserwowani przez czaple i inne ptaki, które gniazdują w tej plątaninie
        gałęzi, korzeni i liści. Zanzibar się uśmiecha od pierwszej chwili, od
        momentu wyjścia poza lotnisko. Zewsząd rozlega się Jambo – cześć, Karibu
        – zapraszam, Hakuna matata – nie ma problemu. Zanzibar jest roztańczony,
        rozśpiewany, żywy i energetyczny, jest kolorowy i niestety bardzo
        biedny, czego nie da się nie zauważyć. Po drodze do stolicy Stone Town
        mijamy mieszkańców siedzących, stojących, idących. Afryka z jednej
        strony nieustannie się przemieszcza – chodzi po wodę, zakupy, na pole do
        pracy. Albo siedzi w cieniu drzew, leży na trawie i śpi. Afryka nie żyje
        w domach, które udekorowane napisami reklamującymi coca-colę wyglądają
        na opuszczone. Ona spędza czas na zewnątrz. Je, bawi się, odpoczywa,
        sprzedaje i kupuje, gotuje i pierze. Większość mieszkańców Zanzibaru to
        muzułmanie, którzy żyją w poligamicznych związkach. Zgodnie z tradycją
        kobiety odsłaniają tylko twarze, zakrywają się od stóp do głów, ale mimo
        to wyglądają zachwycająco, lekko, jak kolorowe motyle. Są tajemnicze,
        kontakty ograniczają do uśmiechu. Co innego mężczyźni, ci zawsze są
        skłonni do rozmów.Chodzimy po wąskich uliczkach Stone Town oplecionych
        dziesiątkami kabli. Pełno tu sklepików z lokalnym, bajecznie kolorowym
        rękodziełem. Kamienice mają misternie kute balkony, ażurowe okiennice.
        Dawni właściciele tych historycznych dziś domów, bogaci kupcy arabscy,
        rywalizowali ze sobą o to, który pobuduje wspanialszą rezydencję.

        <br /><br />Dlatego na Zanzibarze jest wiele zachwycających domów, do
        których prowadzą sławne, nawet kilkusetletnie drzwi. Masywne, wykonane
        ze szlachetnego drewna, rzeźbione, nabite mosiężnymi ćwiekami, z
        kołatkami i innymi detalami przykuwają uwagę. Dziś jest ich podobno 560,
        ale liczba ta z roku na rok się zmniejsza, bo podobają się też turystom,
        którzy wywożą je nielegalnie. Rzekomo miały chronić przed słoniami,
        problem polega jednak na tym, że na Zanzibarze słoni nie było. Owe drzwi
        były raczej oznaką statusu finansowego właściciela. A żyli tu ludzie
        bardzo bogaci, w XIX w. Stone Town uchodziło za jedno z najbogatszych
        miast świata. Dorobiło się na handlu między Azją, Afryką i Europą. Na
        Darajani Market, największym miejskim bazarze, niewiele się zmieniło od
        wieków. Wciąż kwitnie tu życie towarzyskie. Wymienia się informacje,
        spotyka przyjaciół. Bazar podzielony na sektory: tekstylny,
        warzywno-owocowy, korzenny z piramidami przypraw, przechodzi w mięsny i
        rybny, gdzie tasakami lub maczetami sprzedawcy patroszą, oprawiają, tną
        na kawałki świeże ryby i mięso. Niestety jest pewien mankament – cuchnie
        tu tak, że po minucie trzeba się ewakuować.
      </p>
    </div>
  </body>
</html>
